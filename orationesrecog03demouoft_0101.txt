m] ΚΑΤΑ ΣΤΕΦΑΝΟΎ A [1114]

ζΩς μὲν τοίνυν ἐστὶν ἀληθῆ τὰ μεμαρτυρημένα, οὔτ’ 43
αὐτὸν τοῦτον οὔτ’ ἄλλον ὑπὲρ τούτου δεῖξαι δυνήσεσθαι
νομίζω. ἀκούω δ’ αὐτὸν τοιοῦτόν τι παρεσκευάσθαι λέγειν,
ὡς προκλήσεώς ἐστιν ὑπεύθυνος, οὐχὶ μαρτυρίας, καὶ δυοῖν

5 αὐτῷ προσήκει δοῦναι λόγον, οὐ πάντων τῶν γεγραμμένων,
εἴ τε προύκαλεῖτό με ταῦτα Φορμίων ἢ μή, καὶ εἰ μὴ ἐδε-
χόμην ἐγώ· ταῦτα μὲν γὰρ ἁπλῶς αὐτὸς μεμαρτυρηκέναι
φήσει, τὰ δ’ ἄλλ’ ἐκεῖνον προκαλεῖσθαι, εἰ δ’ ἐστὶν ἢ μὴ
ταῦτα, οὐδὲν προσήκειν αὐτῷ σκοπεῖν. πρὸς δὴ τὸν λόγον 44

10 τοῦτον καὶ τὴν ἀναίδειαν βέλτιόν ἐστι μικρὰ προειπεῖν ὑμῖν,
ἵνα μὴ λάθητ’ ἐξαπατηθέντες. πρῶτον μέν, ὅταν ἐγχειρῇ [1115]
λέγειν τοῦτο, ὡς ἄρ’ οὐ πάντων ὑπεύθυνός ἐστιν, ἐνθυμεῖσθ’
ὅτι διὰ ταῦθ’ ὁ νόμος μαρτυρεῖν ἐν γραμματείῳ κελεύει, ἵνα
μήτ’ ἀφελεῖν ἐξῇ μήτε προσθεῖναι τοῖς γεγραμμένοις μηδέν.

15 τότ’ οὖν αὐτὸν ἔδει ταῦτ’ ἀπαλείφειν κελεύειν ἃ νῦν οὐ
φήσει μεμαρτυρηκέναι, οὐ νῦν ἐνόντων ἀναισχυντεῖν. ἔπειτα 45
καὶ τόδε σκοπεῖτε, εἰ ἐάσαιτ’ ἂν ἐναντίον ὑμῶν ἐμὲ προσ-
γράψαι τι λαβόντα τὸ γραμματεῖον. οὐ δήπου. οὔκουν
οὐδὲ τοῦτον ἀφαιρεῖν τῶν γεγραμμένων ἐᾶν προσήκει. τίς

20 γὰρ ἁλώσεταί ποτε ψευδομαρτυρίων, εἰ μαρτυρήσει θ’ ἃ
βούλεται, καὶ λόγον ὧν βούλεται δώσει; ἀλλ’ οὐχ οὕτω
ταῦτ’ οὔθ’ ὁ νόμος διεῖλεν οὔθ’ ὑμῖν ἀκούειν προσήκει· ἀλλ’

Αθι

ἐκειν απλοῦν καὶ δίκαιον. τί γέγραπται; τί μεμαρτύρηκας;

ταῦθ’ ὡς ἀληθῆ δείκνυε. καὶ γὰρ ἀντιγέγραψαι ταῦτα
²5 (ἀληθῆ μεμαρτύρηκα, μαρτυρήσας τὰ ἐν τῷ γραμματείῳ

γεγραμμένα ’, οὐ τὸ καὶ τὸ τῶν ἐν τῷ γραμματείῳ. ὅτι δ’ 46

οὕτω ταῦτ’ ἔχει, λαβὲ τὴν ἀντιγραφὴν αὐτήν μοι. λέγε.

7 αὐτὸς Wolf: αὐτὸ vulg. z αὐτῷ D 9 προσήκειν αυτῳ S (αιιτον
sort. Sl) τ αὐτῷ προσήκει F Q D 10 βέλτιον S : βέλτιστον FQ D
16 φήσει Sl: φησι S corr. vulg. 17 ἐάσαιτ’] ε om. S1 20 ποτε

Blass ι πώποτε codd.

ιιι-44 6

