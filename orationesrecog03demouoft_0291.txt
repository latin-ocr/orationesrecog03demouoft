5

10

15

20

25

Lvn] ΠΡΟΣ ETBOTAIAHN [1319]

(ὦ ἄνθρωπε, τίς ἦν σοι πατήρ;’ ἐμοί,· Θούκριτος. ὀἰκεῖοί 67
τινες εἶναι μαρτυροῦσιν αὐτῷ,·’ πάνυ γε, πρῶτον μέν γε
τέτταρες ἀνεψιοί, εἶτ’ ἀνεψιαδοῦς, εἶθ’ οἱ τὰς ἀνεψιὰς λα-
βόντες αὐτῷ, εἶτα φράτερες, εἶτ’ Ἀπόλλωνος πατρῴου καὶ
Διὸς ἑρκείου γεννῆται, εἶθ’ οἷς ἠρία ταύτά, εἶθ’ οἱ δημόται
πολλάκις αὐτὸν δεδοκιμάσθαι καὶ ἀρχὰς ἄρξαι, καὶ αὐτοὶ
διεψηφισμένοι φαίνονται. τὰ μὲν τοίνυν περὶ τοῦ πατρὸς [1320]
πῶς ἂν ὑμῖν δικαιότερον ἦ καθαρώτερον ἑπιδείξαιμι; καλῶ

δ’ ὑμῖν τοὺς οἰκείους, εἰ βούλεσθε. τὰ δὲ περὶ τῆς μητρὸς
ἀκούσατε. ε’μοὶ γάρ ἐστιν μήτηρ Νικαρέτη Δαμοστράτου 68
θυγάτηρ Μελιτέως. ταύτης τίνες οἰκεῖοι μαρτυροῦσιν,-
πρῶτον μὲν ἀδελφιδοῦς, εἶτα τοῦ ἑτέρου ἀδελφιδοῦ δύ’
υἱοί, εἶτ’ ἀνεψιαδοῦς, εἶθ’ οἱ Πρωτομάχου υἱεῖς τοῦ λα-
βόντος τὴν ἐμὴν μητέρα πρότερον, εἶθ’ ὁ τὴν ἀδελφὴν τὴν
ἐμὴν τὴν ἐκ τοῦ Πρωτομάχου γήμας Εὔνικος Χολαργεύς, εἶθ’
υἱὸς τῆς ἀδελφῆς. ἀλλὰ μὴν καὶ φράτερες τῶν οἰκείων 69
αὐτῆς καὶ δημόται ταῦτα μεμαρτυρήκασι. τίνος οὖν ἂν
προσδέοισθε,· καὶ γὰρ ὅτι κατὰ τοὺς νόμους ὁ πατὴρ ἔγημεν
καὶ γαμηλίαν τοῖς φράτερσιν εἰσήνεγκεν μεμαρτύρηται.
πρὸς δὲ τούτοις καὶ ἐμαυτὸν ἐπέδειξα πάντων μετειληφόθ’
ὅσων προσήκει τοὺς ἐλευθέρους. ὥστε πανταχῇ δικαίως
καὶ προσηκόντως ἡμῖν ἂν προσθέμενοι τὴν ψῆφον εὐορ-
κοίητε. ἔτι τοίνυν, ὦ ἄνδρες δικασταί, τοὺς ε’ννεά ἄρχοντας 70
ἀνακρίνετε, εἰ γονέας εὖ ποιοῦσιν. ἐγὼ δὲ τοῦ μὲν πατρὸς
ὀρφανὸς κατελείφθην, τὴν δὲ μητέρ’ ἱκετεύω ὑμᾶς καὶ ἀντι-
βολῶ διὰ τοῦτον τὸν ἀγῶν’ ἀπόδοτέ μοι θάψαι εἷς τὰ πα-
τρῷα μνήματα καὶ μή με κωλύσητε, μηδ’ ἄπολιν ποιή-
σητε, μηδὲ τῶν οἰκείων ἀποστερήσητε τοσούτων ὄντων τὸ

1 signum interrogandi post ἐμοί posuit Blass 3 τέτταρες]
‘ Theocritides, Charisiades, Niciades; quartum adhuc quaero ' Reiske.
in lapuna ξ 21 quaerendus 4 αὐτῷ Α : αὐτῶν cett. 5 ταύτά
D1‚ mg. edit. Paris: ταυτα S: ταῦταΑΓ D corr. 10 Δημοστράτου
codd., corr. Dindorf 11 τινὲς F D 12-13 ἀδελφιδοῦς . . . υἱοί
Westermann: ἀδελφοὶ δύο, εἶτα τοῦ ἑτέρου ἀδελφιδοῦ δύο υἱοί A:
ἀδελφιδοῦ δύο υἱοί cett. 13 ἀνεψιαδοῦς Westermann ι ἀνεψιοὶ αὐτῆς
codd. 27 μηδὲ . . . ποιήσητε om. A 28 ὄντων om. A

