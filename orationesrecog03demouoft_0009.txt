PRAEFATIO

TEXTUM Demosthenicum constituenti latam
praemunivit viam Engelbertus Drerup, rerum ad
Demosthenem Demosthenisque codices pertinentium
ingeniosus idem ac strenuus indagator. etenim biblio-
thecas Galliae, Italiae, Germaniae diligentissime per-
scrutatus permulta eruit quae multimodis auctiorem
adcuratioremque reddiderunt nostram codicum no-
titiam; quanti sint aestimandi codices et quaenam
inter eos intercedat necessitudo, pro virili parte pate-
fecit3 ad historiaml denique textus inlustrandam
permulta, ut decuit Lipsii discipulum, et perinsignia
contulit.

Quibus subsidiis innisus huius voluminis textum
recensuerim, restat ut breviter disseram3 namque
supervacaneum mihi, credo, de Demosthenis orationi-
bus Alexandriae ibique primum, ut videtur, in unum
corpus redactis, de gliscente iam Alexandrinis tem-
poribus interpolatione, de archetypo codicum optimae
notae serioribus Romani imperii temporibus exarato,
quae egregie disputavit Butcher totidem fere verbis
disputare. de Atticianis vero est quod miseremur
humani ingenii sortem. evicit Lipsius in una litterula
eaque procul dubio depravata rem totam verti, itaque
corruit speciosa illa Useneri2 disputatio,

¹ Antike Demosthenemusgaben, pp. 544—51, Leipzig, 1899.
² Usener, Klez'ne Schriften III. 143 sqq.

V

