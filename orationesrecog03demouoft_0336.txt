[1367] [ΔΙΙΜΟΣΘΕΝΟὙΣ] [ux

καὶ τὴν ἐργασίαν ταύτην εἶναι, καὶ ἀπὸ τούτων αὐτοὺς
[Ῑῧδὲῗ εὐπορεῖν μάλιστα. τούτους δὲ τοὺς λόγους λέγοντος τοῦ
Ἐπαινέτου καὶ τὴν γραφὴν γεγραμμένου, γνοὺς Στέφανος
οὑτοσὶ ὅτι ἐξελεγχθήσεται πορνοβοσκῶν καὶ συκοφαντῶν,
δίαιταν ἐπιτρέπει πρὸς τὸν Ἐπαίνετον αὐτοῖς τοῖς ἐγγυη- 5
ταῖς, ὥστε τῆς μὲν ἐγγύης αὐτοὺς ἀφεῖσθαι, τὴν δὲ γραφὴν
69 ἀνελέσθαι τὸν Ἐπαίνετον. πεισθέντος δὲ τοῦ Ἐπαινέτου
ἐπὶ τούτοις καὶ ἀνελομένου τὴν γραφὴν ἣν ἐδίωκε Στέφανον,
γενομένης συνόδου αὐτοῖς καὶ καθεζομένων διαιτητῶν τῶν
ἐγγυητῶν, δίκαιον μὲν οὐδὲν εἶχε λέγειν Στέφανος, εἷς 10
ἔκδοσιν δ’ ἠξίου τὸν Ἐπαίνετον τῇ τῆς Νεαίρας θυγατρὶ
συμβαλέσθαι, λέγων τὴν ἀπορίαν τὴν αὑτοῦ καὶ τὴν
ἀτυχίαν τὴν πρότερον γενομένην τῇ ἀνθρώπῳ πρὸς τὸν
Φράστορα, καὶ ὅτι ἀπολωλεκὼς εἵη τὴν προῖκα, καὶ οὐκ ἂν
70 δύναιτο πάλιν αὐτὴν ἐκδοῦναι· ίσύ δὲ καὶ κέχρησαι ’ ἔφη ¹5
’τῇ ἀνθρώπῳ, καὶ δίκαιος εἶ ἀγαθόν τι ποιῆσαι αὐτήν’,
καὶ ἄλλους ἐπαγωγοὺς λόγους, οὓς ἂν τις δεόμενος ἐκ
πονηρῶν πραγμάτων εἴποι ἄν. ἀκούσαντες δ’ ἀμφοτέρων
αὐτῶν οἱ διαιτηταὶ διαλλάττουσιν αὐτούς, καὶ πείθουσι τὸν
Ἐπαίνετον χιλίας δραχμὰς εἰσενεγκεῖν εἷς τὴν ἔκδοσιν τῇ 20
θυγατρὶ τῇ Νεαίρας. καὶ ὅτι πάντα ταῦτα ἀληθῆ λέγω,
τούτων ὑμῖν μάρτυρας αὐτοὺς τοὺς ἐγγυητὰς καὶ διαιτητὰς
γενομένους καλῶ.

ΜΑΡΤὟῬΕΣ.

71 Ναυσίφιλος Κεφαλῆθεν, Ἀριστόμαχος Κεφαλῆθεν μαρτυροῦ- 25
σιν ἐγγυηταὶ γενέσθαι Ἐπαινέτου τοῦ Ἀνδρίου, ὅτ’ ἔφη Στέφανος
μοιχὸν εἰληφέναι Ἐπαίνετον· καὶ ἐπειδὴ ἐξῆλθεν Ἐπαίνετος παρὰ

[1369] Στεφάνου καὶ κύριος ἐγένετο αὑτοῦ, ’γράψασθαι γραφὴν Στέφανον
πρὸς τοὺς θεσμοθέτας, ὅτι αὐτὸν ἀδίκως εἷρξεν· καὶ αὐτοὶ διαλ-
λακταὶ γενόμενοι διαλλάξαι Ἐπαίνετον καὶ Στέφανον· τὰς δὲ 30
διαλλαγὰς εἶναι ἃς παρέχεται Ἀπολλόδωρος.

1 τὴν ante ἐργασίαν del. Dobree 6 αὐτοὺς Reiske: αὐτὸν codd.
15 καὶ orn. Sl, recte sort. 16 αὐτήν] αὐτὴν δυνάμενος D 18 εἴποι
codex Coisl. 339 ε εἴποιεν r D: εἶπεν F Q : εἴπειεν S 21 τῇ Bekker:
τῆς codd. (om. r) 26 ἀνδρείου S F 28 Στέφανον ’γραφὴν r

