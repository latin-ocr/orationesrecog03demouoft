PRAEFATIO

Codicum Demosthe-nieorum quotquot exstant om-
nium principatum tenere codicem Parisinum S vix est
quod te, lector, commoneam. Parisini indolem ct
quantopere ceteris antecellat bonitate, post dilucidam
Butcheri expositionem exponere si conarer, quid nisi
acta agerem? huius unius testimonium contra cete-
rorum consensum praevalet sescenties. testi tamen
vel locupletissimo non utique fides habenda: neque
codex ille Parisinus ita longe optimus ut Cobeto au-
ctore ceteros omnes abiciamus. Cobetum redarguunt
vel papyri quae velut novi quidam ex inferis excitati
testes ut plerumque cum Parisino, ita nonnunquam
contra eum facientes, non uni cuiquam familiae, nedum
singulis codicibus temere confidendum esse demon-
strant. in universum sane spectanti sinceriorem textum
exhibet Parisinus; eiusmodi interpolationibus addi-
tamentisque quibus languida et elumbis fiat oratio,
paene liber est ; ad ἀρχαίαν illam ἔκδοσιν (cf. SchoLad
Meid. 133, 147), recensionem scilicet a grammatico
docto et diligenti antiquitus factam, propius accedit.
hoc etiam habet insigne ut cum ceterorum codicum
alia sit in aliis partibus aestimatio, unius S paene in
omnibus eadem sit praestantia. unde fit ut quotquot
hic praebet singulares lectiones diligentissime sint per-
pendendae. audienda tamen et altera pars. itaque
unamquamque lectionem aestimanti ex Graeci ser-
monis cognitione atque Oratoris usu loquendi diiudi-
candum est. ubi res non liquet, tutius ubique Parisinum
sequi.

Proximus huie sed longo intervallo alterius familiae
princeps, codex Augustanus A. plurimis in locis sin-
ceram et antiquam lectionem hic liber unice tuetur3

Vl

