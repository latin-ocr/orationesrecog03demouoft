[1091]

[1092]
38

39

40

41

[ΔΗΜΟΣΘΕΝΟΥΣ] · [xuv

ὀλίγους καὶ τὸν δήμαρχον πείθει, ἐπειδὰν ἀνοιχθῇ τὸ γραμ-
ματεῖον, ἐγγράψαι αὑτόν. καὶ μετὰ ταῦτα ἧκε Παναθη-
ναίων ὄντων τῶν μεγάλων τῇ διαδόσει πρὸς τὸ θεωρικόν,
καὶ ἐπειδὴ οἱ ἄλλοι δημόται ἐλάμβανον, ἠξίου καὶ αὐτῷ
δίδοσθαι καὶ ἐγγραφῆναι εἷς τὸ γραμματεῖον ἐπὶ τὸ τοῦ
Ἀρχιάδου ὄνομα. διαμαρτυρομένων δὲ ἡμῶν, καὶ τῶν
ἄλλων δεινὸν φασκόντων εἶναι τὸ γιγνόμενον, ἀπῆλθεν οὔτ’
ἐγγραφεὶς οὔτε τὸ θεωρικὸν λαβών. τὸν δὲ παρὰ τὸ
ψήφισμα τὸ ὑμέτερον ἀξιοῦντα τὸ θεωρικὸν λαμβάνειν πρὶν
ἐγγραφῆναι εἰς τοὺς Ὀτρυνέας, ὄντα ἐξ ἑτέρου δήμου, τοῦ-
τον οὐκ οἴεσθε τοῦ κλήρου παρὰ τοὺς νόμους ἀμφισβητεῖν,·
ἢ τὸν πρὸ τῆς τοῦ δικαστηρίου γνώσεως οὕτως ἀδίκους
πλεονεξίας διοικούμενον, τοῦτον πῶς εἰκὸς τῷ πράγματι
πιστεύειν,· ὁ γὰρ τὸ θεωρικὸν ἀδίκως ἀξιώσας λαμβάνειν
καὶ περὶ τοῦ κλήρου τῇ αὐτῇ διανοίᾳ δῆλον ὅτι κέχρηται
νυνί. ἀλλὰ μὴν καὶ τὸν ἄρχοντά γε ἐξηπάτησεν παρα-
καταβάλλων καὶ ἡμᾶς, καὶ ἀντεγράψατο Ὀτρυνεὺς εἶναι ἐν
Ἐλευσινίοις δημοτευόμενος. ἐπειδὴ τοίνυν τούτων πάντων
ἀπετύγχανεν, ταῖς παρελθούσαις ἀρχαιρεσίαις ταύταις παρα-
σκευασάμενός τινας τῶν δημοτῶν ἠξίου οὗτος ἐγγράφεσθαι
ποιητὸς υἱὸς τῷ Ἀρχιάδῃ. ἀντιλεγόντων δ’ ἡμῶν καὶ
ἀξιούντων, ἐπειδὰν τοῦ κλήρου ἡ διαδικασία γένηται, τηνι-
καῦτα τοὺς δημότας τὴν ψῆφον φέρειν, πρότερον δὲ μή,
τοῦτο μὲν ἐπείσθησαν οὐ δι’ αὐτούς, ἀλλὰ διὰ τοὺς νόμους·
δεινὸν γὰρ ἐδόκει εἶναι τὸν παρακαταβεβληκότα τοῦ κλήρου
εἰσποιεῖν αὑτὸν ἔτι τῶν πραγμάτων ἀκρίτων ὄντων· ὃ δὲ
μετὰ ταῦτα διοικεῖται Λεώστρατος οὑτοσί, τοῦτο πάντων
δεινότατόν ἐστιν. ἐπειδὴ γὰρ αὐτὸς ἀπετύγχανεν τοῦ

1 καὶ del. Schaeser 3 (ἐν>τῇ Hemsterhuis 5 γραμμάτιον
S ἐπὶ om. S 10 Ὀτρυνέας Dindorf: Ὀτρυνεΐς codd. 11 οὐκ
(ἂν) Naber coll. xlv 13 12 ἀδίκως S¹ 14 τὺ] τὸν S 15 κέχρη-
ται δηλονότι Α 16 παρακαταλαβὼν Α Q γρ. 17 καὶ ἡμᾶς καὶ
Dobrce : καὶ ἡμᾶς codd. : πρὸς ἡμᾶς καὶ Wolf 18 τούτωνΑεῖ- ξ 41 1

ἐπὶ τούτων cett. 20 οὕτως Α 24 αὑτούς Sauppe ι αὐτούς vulg·
(sine spiritu S„ : τούτους Α 25 τὸν] τὸν πμῖι A 28 τοῦ om. A

10

15

20

