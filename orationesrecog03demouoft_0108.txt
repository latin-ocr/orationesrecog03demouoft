[1122] ΔΗ ΜΟΣΘΕΝΟΎΣ [xm

εῖναι σημεῖα, ἀλλὰ μισανθρωπίας. ἐγὼ γάρ, ὅστις αὐτῷ
μηδενὸς συμβεβηκότος δεινοῦ, μηδὲ τῶν ἀναγκαίων σπανίζων,
ἐν ταύτῃ τῇ σχέσει διάγει τὸν βίον, τοῦτον ἡγοῦμαι συνεο-
ρακέναι καὶ λελογίσθαι παρ’ αὐτῷ, ὅτι τοῖς μὲν ἁπλῶς, ὡς
πεφύκασι, βαδίζουσι καὶ φαιδροῖς καὶ προσέλθοι τις ἂν καὶ 5
δεηθείη καὶ ἐπαγγείλειεν οὐδὲν ὀκνῶν, τοῖς δὲ πεπλασμένοις
69 καὶ σκυθρωποῖς ὀκνήσειέ τις ἂν προσελθεῖν πρῶτον. οὐδὲν
οὗν ἄλλ’ ’ἢ πρόβλημα τοῦ τρόπου τὸ σχῆμα τοῦτ’ ἔστι, καὶ
τὸ τῆς διανοίας ἄγριον καὶ πικρὸν ἐνταῦθα δηλοῖ. σημεῖον
δέ· τοσούτων γὰρ ὄντων τὸ πλῆθος Ἀθηναίων, πράττων πολὺ 10
βέλτιον ἢ σὲ προσῆκον ἣν, τῷ πώποτ’ εἰσήνεγκας,ἢ τίνι
70 συμβέβλησαί πω, ἢ τίν’ εὖ πεποίηκας,· οὐδέν’ ἂν εἰπεῖν
ἔχοις· ἀλλὰ τοκίζων καὶ τὰς τῶν ἄλλων συμφορὰς καὶ χρείας
εὐτυχήματα σαυτοῦ νομίζων, ἐξέβαλες μὲν τὸν σαυτοῦ θεῖον
[1123] Νικίαν ἐκ τῆς πατρῴας οἰκίας, ἀφῄρησαι δὲ τὴν σαυτοῦ πεν- 15
θερὰν ταῦτ’ ἀφ’ ὧν ἔζη, ἀοίκητον δὲ τὸν Ἀρχεδήμου παῖδα
τὸ σαυτοῦ μέρος πεποίηκας. οὐδεὶς δὲ πώποθ’ οὕτω πικρῶς
οὐδ’ ὑπερήμερον εἰσέπραξεν ὡς σὺ τοὺς ὀφείλοντας τοὺς
τόκους. εἶθ’ δν ὁρᾶτ’ ἐπὶ πάντων οὕτως ἄγριον καὶ μιαρόν,
τοῦτον ὑμεῖς ἠδικηκότ’ ἐπ’ αὐτοφώρῳ λαβόντες οὗ τιμωρή- 20

[θνῖφν

σεσθε; δειν αρ, ω ανδρες δικασταί, ποιήσετε καὶ οὐχὶ δίκαια.
71 Ἀξιον τοίνυν, ὦ ἄνδρες Ἀθηναῖοι, καὶ Φορμίωνι τῷ
παρασχομένῳ τουτονὶ νεμεσῆσαι τοῖς πεπραγμένοις, τὴν
ἀναίδειαν τοῦ τρόπου καὶ τὴν ἀχαριστίαν ἰδόντας. οἶμαι
γὰρ ἅπαντας ὑμᾶς εἰδέναι, ὅτι τοῦτον, ἡνίκ’ ὤνιος ἦν, εἰ 25
συνέβη μάγειρον ἥ τινος ἄλλης τέχνης δημιουργὸν πρίασθαι,
τὴν τοῦ δεσπότου τέχνην ἂν μαθὼν πόρρω τῶν νῦν πα-
72 ρόντων ἣν ἀγαθῶν. ἐπειδὴ δ’ ὁ πατὴρ ὁ ἡμέτερος τραπε-
ζίτης ὢν ἐκτήσατ’ αὐτὸν καὶ γράμματ’ ἐπαίδευσεν καὶ τὴν

3 συνεωρ. codd. 4 ὡς codd.: καὶ ὡς Huettner, cf. xxxvii 43
6 ἐπαγγείλειεν Wolf: ἆπαγγείλειεν codd. 7 ὀκνήσειέ τις ἂν Din-
dors.- ὀκνήσει τις ἂν S ε ὀκνήσειεν ἄν τις vulg. πρῶτον] πρότερος
Richards 12 ἢ τίν’ εὖ πεποίηκας ; om. S 14 σεαυτοῦ ’ἰ-ὀὺ S

16 ἀοίκητον] ἄοικον Schaeser 24 αχαριστειαν Sl

