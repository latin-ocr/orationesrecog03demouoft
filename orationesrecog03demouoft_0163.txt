5

10

15

20

vam] ΚΑΤΑ ΟΛΥΜΠΙΟΔΩΡΟΎ* [1182]

καὶ ἐπιορκεῖ. ἀλλὰ διέφθαρται, ὦ ἄνδρες δικασταί, καὶ
παραφρονεῖ. ἀνιῶμαι μὲν οὖν καὶ αἰσχύνομαι, ὦ ἄνδρες
δικασταί, οἷς μέλλω λέγειν πρὸς ὑμᾶς, ἐξ ἀνάγκης δέ μοί
ἐστιν εἰπεῖν, ὅπως ἂν ὑμεῖς οἱ τὴν ψῆφον ἔχοντες ἀκούσαν-
τες ἅπαντα, βουλεύσησθε ὅ τι ἂν ὑμῖν δοκῇ βέλτιστον
εἶναι περὶ ἡμῶν. ὧν δὲ μέλλω λέγειν, οὗτος αἴτιός ἐστιν 53
οὐκ ἐθέλων ἐν τοῖς οἰκείοις περὶ τούτων πρός με διαλύσασθαι,
ἀλλ’ ἀναισχυντῶν. Ὀλυμπιόδωρος γῑιρ οὑτοσί, ὦ ἄνδρες
δικασταί, γυναῖκα μὲν ἀστὴν κατὰ τοὺς νόμους τοὺς
ὑμετέρους οὐδεπώποτε ἔγημεν, οὐδ’ εἰσὶν αὐτῷ παῖδες οὐδὲ
ἐγένοντο, ἑταίραν δὲ λυσάμενος ἔνδον ἔχει, καὶ αὕτη ἐστὶι·
ἡ λυμαινομένη ἅπαντας ἡμᾶς καὶ ποιοῦσα τουτονὶ περαιτέρω
μαίνεσθαι. πῶς γὰρ οὐ μαίνεται ὅστις οἴεται δεῖν, εἳ μὲν 54
ὡμολόγησεν καὶ συνέθετο ἑκὼν πρὸς ἑκόντα καὶ ὤμοσεν,
τούτων μὲν μηδ’ ὁτιοῦν ποιεῖν, καὶ ταῦτα ἐμοῦ σπουδάζοντος
οὐχ ὑπὲρ ἐμαυτοῦ μόνον, ἀλλὰ καὶ ὑπὲρ τῆς τούτου ἀδελφῆς
(τῆς) ὁμοπατρίας καὶ ὁμομητρίας, ἢ ε’μοὶ συνοικεῖ, καὶ ὑπὲρ
τῆς τούτου ἀδελφιδῆς, θυγατρὸς δὲ ἐμῆς; αὗται γάρ εἰσιν αἱ
ἀδικούμεναι οὐχ ἧττον ἐμοῦ, ἀλλὰ καὶ μᾶλλον. πῶς γὰρ οὐκ 55
ἀδικοῦνται ἣπῶς οὐ δεινὰ πάσχουσιν, ἐπειδὰν ὁρῶσι τὴν μὲν
τούτου ἑταίραν περαιτέρω τοῦ καλῶς ἔχοντος καὶ χρυσία
πολλάἔχουσαν καὶ ἱμάτια καλά, καὶέ ὁδους λαμπρὰς ἐξιοῦσαν,
καὶ ὑβρίζουσαν ἐκ τῶν ἡμετέρων, αὐταὶ δὲ καταδεεστέρως περὶ
ταῦτα ἔχωσιν ἅπαντα, πῶς οὐκ ἐκεῖναι μᾶλλον ἔτι ἀδικοῦνται [1183]
ἢ ἐγώ; οὗτος δὲ πῶς οὐ καταφανῶς μαίνεται καὶ παραφρονεῖ,
τοιαῦτα περὶ αὑτοῦ βουλευόμενος,· ἵνα δὲ μὴ φάσκῃ. ὦ
ἄνδρες δικασταί, ἐπὶ διαβολῇ ταῦτα λέγειν με τοῦ ἀγῶνος
ἕνεκα τουτουί, μαρτυρίαν ὑμῖν ἀναγνώσεται τῶν τούτου
οἰκείων καὶ ἐμῶν.

5 βέλτιονΑ 15 μὲν om. A 17 (τῆς) add. Blass 22 καλά]

λαμπρά. A, cf. v. l. lx 7 23 περὶ om. F¹ Ql 24 ἔτι om, A 29 ἐμῶν
F Q D : ἐμοῦ SA

