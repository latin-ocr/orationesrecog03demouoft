5

10

15

20

ux] ΚΑΤΑ ΝΕΑΙΡΑΣ [1362]

συνειλεγμένον, οὐκ ἠπίστατο τοῖς τοῦ Φράστορος τρόποις
ἀρέσκειν, ἀλλ’ ἐζήτει τὰ τῆς μητρὸς ἕθη καὶ την παρ’ αὐτῇ
ἀκολασίαν, ἐν τοιαύτῃ οἶμαι ἐξουσίᾳ τεθραμμένη. ὁρῶν δὲ 51
Φράστωρ αὐτὴν οὔτε κοσμίαν οὖσαν οὔτ’ ἐθέλουσαν αὑτοῦ
ἀκροᾶσθαι, ἅμα δὲ καὶ πεπυσμένος σαφῶς ἤδη ὅτι Στεφάνου
μὲν οὐκ εἴη θυγάτηρ, Νεαίρας δέ, τὸ δὲ πρῶτον ἐξηπατήθη,
ὅτ’ ἠγγυᾶτο ὡς Στεφάνου θυγατέρα λαμβάνων καὶ οὐ Νεαίρας,
ἀλλὰ τούτῳ ἐξ ἀστῆς αὐτὴν γυναικὸς οὖσαν πρότερον πρὶν
ταύτῃ συνοικῆσαι, ὀργισθεὶς δ’ ἐπὶ τούτοις ἅπασιν, καὶ
ὑβρίσθαι ἡγούμενος καὶ ἐξηπατῆσθαι, ἐκβάλλει τὴν ἄνθρω-
πον ὡς ἐνιαυτὸν συνοικήσας αὐτῇ, κυοῦσαν, καὶ τὴν προῖκα
οὐκ ἀποδίδωσιν. λαχόντος δὲ τοῦ Στεφάνου αὐτῷ δίκην 52
σίτου εἰς Ὠιδεῖον κατὰ τὸν νόμον ὃς κελεύει, ἐὰν ἀποπέμπῃ
τὴν γυναῖκα, ἀποδιδόναι τὴν προῖκα, ἐὰν δὲ μή, ἐπ’ ἐννέ’
ὀβολοῖς τοκοφορεῖν, καὶ σίτου εἷς Ὠιδεῖον εἶναι δικάσασθαι
ὑπὲρ τῆς γυναικὸς τῷ κυρίῳ, γράφεται ὁ Φράστωρ Στέφανον
τουτονὶ γραφὴν πρὸς τοὺς θεσμοθέτας, Ἀθηναίῳ ὄντι ξένης [1363]
θυγατέρα αὐτῷ ἐγγυῆσαι ὡς αὐτῷ προσήκουσαν, κατὰ τὸν
νόμον τουτονί. καί μοι ἀνίγνωθι αὐτόν.

ΝΟΜΟΣ.
Ἐὰν δέ τις ἐκδῷ ξένην γυναῖκα ἀνδρὶ Ἀθηναίῳ ὡς ἑαυτῷ
προσήκουσαν, ἄτιμος ἔστω, καὶ ἡ οὐσία αὐτοῦ δημοσία ἔστω, καὶ
τοῦ ἑλόντος τὸ τρίτον μέρος. γραφέσθων δὲ πρὸς τοὺς θεσμοθέ-

τας οῗς ἔξεστιν, καθάπερ τῆς ξενίας.

Τὸν μὲν τοίνυν νόμον ἀνέγνω ὑμῖν, καθ’ ὃν ἐγράφη 53
Στέφανος οὑτοσὶ ὑπὸ τοῦ Φράστορος πρὸς τοὺς θεσμοθέτας.
γνοὺς δ’ ὅτι κινδυνεύσει ἐξελεγχθεὶς ξένης θυγατέρα ἠγγυη-
κέναι καὶ ταῖς ἐσχάταις ζημίαις περιπεσεῖν, διαλλάττεται

Ι Φράτορος Sl 2 ἐζήτει] ἐζήλου Wolf, Hartman, sed ἐζήτει est
‘desiderabat '‚ cf. xiv 30 αὐτῇ] ταύτῃῩ 3 δὲ S F Q : δ’ ὁ vulg.
6 τὸ δὲ Schaefer: τὸ μὲν codd. 7 post θυγατέρα octo litt. in
S erasae 8 αὐτὴν del. Schaefer, recte puto 13 Ὠιδεῖον] οδιον
S hic et infra post Ὠιδεῖον add. τῆς προικὸς codd. : del. Salmasius
17 Ἀθηναίῳ ὄντι mg. edit. Paris.: Ἀθηναῖον ὄντα codd. 21 ἐκδῷ S Y r D :
ἐκδιδῷ F Q 27 ἐγγεγυηκέναι codd. 28 καὶ del. Reiske

