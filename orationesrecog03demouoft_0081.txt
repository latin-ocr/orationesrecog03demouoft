xuv] Π ΡΟ Σ Α Ε Ω X A P H [1092]

ἐγγραφῆναι, εἰσποιεῖ Λεωχάρην τὸν αὑτοῦ υἱὸν Ἀρχιάδῃ
παρὰ πάντας τοὺς νόμους, πρὶν τοῦ δήμου τὴν δοκιμασίαν
γενέσθαι· οὐκ εἰσηγμένου δ’ εἷς τοὺς φράτεράς πω τοὺς
Ἀρχιάδου, ἀλλ’ ἐπειδὴ ἐνεγράφη, τηνικαῦτα πείσας ἕνα
5 τινὰ τῶν φρατέρων ἐνέγραψεν εἰς τὸ φρατερικὸν γραμμα-
τεῖον. καὶ μετὰ ταῦτα τῇ διαμαρτυρίᾳ πρὸς τῷ ἄρχοντι [ξο93]
τοῦτον ἐπιγράφεται ὡς υἱὸν ὄντα γνήσιον τοῦ τετελευτη- 4*
κότος ἔτη πολλά, τὸν πρῴην καὶ χθὲς ἐγγραφέντα. καὶ
συμβαίνει ἀμφοτέρους αὐτοὺς τῆς κληρονομίας ἀμφισβητεῖν·
10 ὅ τε γὰρ Λεώστρατος οὑτοσὶ παρακατέβαλε τοῦ κλήρου ὡς
υἱὸς γνήσιος Ἀρχιάδῃ, ὅ τε Λεωχάρης οὑτοσὶ διαμεμαρτύρη-
κεν ὦς υἱὸς ὢν γνήσιος τοῦ αὐτοῦ πατρός, οὐδέτερος δ’ 43
αὐτῶν ζῶντι, ἀλλὰ τετελευτηκότι εἰσποιεῖ αὐτόν. ἡμεῖς
δὲ οἰόμεθα δεῖν, ὦ ἄνδρες δικασταί, ἐπειδὰν περὶ τούτου
15 τοῦ ἀγῶνος ὑμεῖς τὴν ψῆφον ἐνέγκητε, τηνικαῦτα ἐκ τῶν
κατὰ γένος ἐγγυτάτω ἡμῶν εἰσποιεῖν υἱὸν τῷ τετελευτηκότι,
ὅπως ἂν ὁ οἶκος μὴ ἐξερημωθῇ.
Πρῶτον μὲν οῧν, ὦ ἄνδρες δικασταί, ὡς ἐπανῆλθεν εἰς 44
τοὺς Ἐλευσινίους ἐκ τῶν Ὀτρυνέων Λεώστρατος οὑτοσὶ
20 καταλιπὼν υἱὸν τῷ Ἀρχιάδῃ γνήσιον, καὶ ὅτι ὁ πατὴρ
αὐτοῦ ἔτι πρότερον τὸ αὐτὸ τοῦτ’ ἐπεποιήκει, καὶ ὡς ὁ
καταλειφθεὶς ἄπαις τετελεύτηκεν, καὶ ὡς ὁ νῦν διαμεμαρ-
τυρηκὼς πρότερον εἰς τοὺς δημότας ἦ εἰς τοὺς φράτερας
ἐνεγράφη, τούτων ὑμῖν τὰς τῶν φρατέρων καὶ τὰς τῶν
25 δημοτῶν μαρτυρίας ἀναγνώσεται, καὶ τῶν ἄλλων δὲ τῶν
εἰρημένων, ὧν οὗτοι πεποιήκασιν, ἁπάντων ὑμῖν τὰς μαρτυ-
ρίας καθ’ ἓν ἕκαστον παρέξομαι. καί μοι κάλει τοὺς
μάρτυρας δευρί.

3-4 τοὺς Ἀ. BlaSS: τοῦ Ἀ. codd. 5 τινὰ om. FQ 6 (τῇ)
πρὸς Blass 7 ἐπιγράφεται Lipsius : ἀπινγ. codd. 10 παρα-
κατέβαλε A: παρακατεβάλετο SF Q 12 ὡς om. A 14 οἰόμεθα
Dobree : ᾠόμεθα codd. 14—15 ἐπειδὰν , . . ἐνέγκητεΑ t ἐπειδὴ · · ·
ἠνέγκατε S F Q D 15 ὑμεῖς om. A 16 ἡμῶν Seager, cf. § 66 ε
ἡμῖν vulg-2 ὑμᾶς Α 2ο καταλιπὼν codd.: ἐγκαταλιπὼν ReiSke

ὁ οῐη. S 21 ὁ om. A 22 ἐγκαταλειφθεὶς Reiske 24 ἡμῖν Α
25 δὲ τῶν A: τῶν cett.

