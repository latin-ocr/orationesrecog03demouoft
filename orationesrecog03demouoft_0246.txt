[1270] ΔΗΜΟΣΘΕΝΟΎΣ ΚΑΤΑ ΚοΝΩΝοΣ [mv

43 ἀλλὰ δεήσεται Κόνων καὶ κλαήσει. σκοπεῖτε δὴ πότερός
ἐστιν ἐλεινότερος, ὁ πεπονθὼς οῖ’ ἐγὼ πέπονθ’ ὑπὸ τούτου,
εἰ προσυβρισθεὶς ἄπειμι καὶ δίκης μὴ τυχών, ἢ Κόνων, εἷ
δώσει ὃίκην,· πότερον δ’ ὑμῶν ’ἑκάστῳ συμφέρει ἐξεῖναι
τύπτειν καὶ ὑβρίζεινῆ μή; ἐγὼ μὲν οἴομαι μή. οὐκοῦν, ἂν 5
μὲν ἀφιῆτε, ἔσονται πολλοί, ἐὰν δὲ κολάζητε, ἐλάττους.

44 Πόλλ’ ἂν εἰπεῖν ἔχοιμ’, ὦ ἄνδρες δικασταί, καὶ ὡς ἡμεῖς
χρήσιμοι, καὶ αὐτοὶ καὶ ὁ πατήρ, ἕως ἔζη, καὶ τριηραρχοῦν-

[1271] τες καὶ στρατευόμενοι καὶ τὸ προσταττόμενον ποιοῦντες, καὶ
ὡς οὐδὲν οὔθ’ οὗτος οὔτε τῶν τούτου οὐδείς· ἀλλ’ οὔτε τὸ 10
ὕδωρ ἱκανὸν οὔτε νῦν περὶ τούτων ὁ λόγος ἐστίν. εἷ γὰρ
δὴ ὁμολογουμένως ἔτι τούτων καὶ ἀχρηστοτέροις καὶ πονη-
ροτέροις ἡμῖν εἶναι συνέβαινεν, οὐ τυπτητέοι, οὐδ’ ὑβριστέοι
δήπου ἐσμέν.

Οὐκ οἶδ’ ὅ τι δεῖ πλείω λέγειν· οἶμαι γὰρ ὑμᾶς οὐδὲν 15

ἀγνοεῖν τῶν εἰρημένων.

2 ἐλεεινότερος codd., corr. Blass 6 ἀφιῆτε Bekker: ἀφίητε A:
ἀφῆτε S F Q D 8 καὶ αὐτοὶ καὶ Α, cf. lvi 7, Isae. ii 18, 36, Aeschin.
ii 129 z καὶ cett. 10 οὔθ’ οὗτος Α : οὗτος cett. 13 συμβαίνει εἶναιΑ
14 δήπουθεν Α 15 οὐδὲν Α : μηδὲν S F Q D recte fort„ sed cs. xx,
xxxvi, xxxviii, Isae. vii, viii ad fin.

In S subscriptum

ΚΑΤΑ ΚΟΝΩΝΟΣ
ΑῙΚΙΑΣ

