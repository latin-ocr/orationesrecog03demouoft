mn] ΚΑΤΑ ΕΎΕΡΓ. KAI MNHEJB. ψΕτΔ. [1146]

μου εἰπόντος οὐκ ἀπεδίδου, ὕστερον αὐτῷ περιτυχὼν περὶ
τὸν Ἑρμῆν τὸν πρὸς τῇ πυλίδι προσεκαλεσάμην πρός τε
τοὺς ἀποστολέας καὶ πρὸς τοὺς τῶν νεωρίων ἐπιμελητάς· [1147]
οὗτοι γὰρ εἰσῆγον τότε τὰς διαδικασίας εἰς τὸ δικαστήριον

5 περὶ τῶν σκευῶν. ὡς δὲ ἀληθῆ λέγω, τούτων ὑμῖν μάρτυρας 27
τοὺς κλητεύσαντας παρέξομαι.

ΜΑΡΤΥΡΕΣ.

“Ότι μὲν τοίνυν προσεκλήθη ὑπ’ ἐμοῦ, οἱ κλητῆρές μοι
μεμαρτυρήκασιν· ὡς δὲ εἰσήχθη εἰς τὸ δικαστήριον, λαβέ
10 μοι τὴν μαρτυρίαν τῶν ἀποστολέων καὶ τῆς ἀρχῆς.

ΜΑΡΤὙῬῙΑ.

“Ov μὲν τοίνυν ᾤμην πράγματα παρέξειν μοι Δημοχάρην 28
τὸν Παιανιέα, πρὶν μὲν εἰσαχθῆναι εἰς τὸ δικαστήριον ἦν
ἀηδής, ἐπειδὴ δὲ εἰσήχθη καὶ ἑάλω, ἀπέδωκεν τὸ καθ’ ἑαυτὸν

15 μέρος τῶν σκευῶν. δν δ’ οὐκ ἂν ᾠήθην εἰς τοσοῦτον πονη-
ρίας ἐλθεῖν ὥστε τολμῆσαι ἄν ποτε τὴν πόλιν ἀποστερῆσαι
τὰ σκεύη, εἰς τοσοῦτο δικῶν καὶ πραγμάτων προβέβηκεν.
καὶ παρὼν μὲν πρὸς τῷ δικαστηρίῳ, ὅτε εἰσήγετο, οὐδαμοῦ
ἠντεδίκησεν, οὐδὲ ἀπεγράψατο διαδικασίαν πρὸς οὐδένα, εἵ

20 τινά φησιν ἕτερον ἔχειν τὰ σκεύη καὶ μὴ προσήκειν αὑτῷ
ἀποδοῦναι, ἀλλ’ εἴασεν καθ’ αὑτοῦ ψῆφον ἐπαχθῆναι· ἐπειδὴ 29
δὲ ἀπῆλθεν ἐκ τοῦ δικαστηρίου, οὐδὲν μᾶλλον ἀπεδίδου, ἀλλ’
ᾤετο ἐν μὲν τῷ παρόντι αὐτὸς ἐκποδὼν γενόμενος ἡσυχίαν
ἕξειν, ἕως (h) ἐγώ τε ἐκπλεύσω καὶ αἱ νῆες καὶ χρόνος

25 ἐγγένηται, καὶ ἐμέ, ἃ οὗτος ὤφειλεν σκεύη τῇ πόλει, ἀναγ-
κασθήσεσθαι ἀποδοῦναι ἥκοντα ἐνθάδε ἢ τῷ διαδόχῳ, ὃς ἂν
ἔλθῃ ἐκ τῆς συμμορίας ἐπὶ τὴν ναῦν. τί γὰρ ἂν καὶ ἀντέ-
λεγον αὐτῷ ψηφίσματα καὶ νόμους παρεχομένῳ, ὡς προσῆκεν

8 κλητῆρες S τ κλήτορες vulg. μοι servat S solus 12 Δημο-
χαριν S 16 ἄν S : δή vulg. 19 ἠντεδίκησεν S : ἠντιδ. F D
19-20 εἴ τινα Reiske: ἤ τινα codd. τ εἶ . . . ἀποδοῦναι [21] del. Her-

Werden 24 ἂν add. Dindorf 28 προσῆκεν S t προσῆκον F Q D

