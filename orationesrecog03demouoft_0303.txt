mn] ΚΑΤΑ ΘΕΟΚΡΙΝΟΤ [1331]

σίτησιν ἔγραψεν Χαριδήμῳ ὁ πατὴρ τῷ Ἰσχομάχου υἱῷ,
λέγων ὡς, ἐὰν ἐπανέλθῃ εἰς τὸν πατρῷον οἶκον ὁ παῖς, ἀπ- 31
ολωλεκὼς ἔσται τὴν οὐσίαν ἅπασαν ἢν Αἰσχύλος ὁ ποιη-
σάμενος αὐτὸν υἱὸν ἔδωκεν αὐτῷ, ψευδόμενος· οὐδενὶ γὰρ

5 πώποτε, ὦ ἄνδρες δικασταί, τοῦτο τῶν εἰσποιηθέντων συνέβη.
καὶ τούτων πάντων αἴτιον ἔφη Πολύευκτον γεγενῆσθαι τὸν
ἔχοντα τὴν μητέρα τοῦ παιδός, βουλόμενον ἔχειν αὐτὸν τὴν [1332]
τοῦ παιδὸς οὐσίαν. ὀργισθέντων δὲ τῶν δικαστῶν ἐπὶ τοῖς
λεγομένοις, καὶ νομισάντων αὐτὸ μὲν τὸ ψήφισμα καὶ τὴν

10 δωρεὰν κατὰ τοὺς νόμους εἶναι, τῷ δὲ ὄντι τὸν παῖδα μέλλειν
ἀποστερεῖσθαι τῶν χρημάτων, τῷ μὲν πατρὶ δέκα ταλάντων
ἐτίμησαν ὡς μετὰ Πολυεύκτου ταῦτα πράττοντι, τούτῳ δ’
ἐπίστευσαν ὡς δὴ βοηθήσαντι τῷ παιδί. καὶ τὰ μὲν ἐπὶ τοῦ 32
δικαστηρίου γενόμενα τοιαῦτα καὶ παραπλήσια τούτοις ἦν·

15 ὡς δ’ ὁ χρηστὸς οὗτος ὠργισμένους ᾔσθετο τοὺς ἀνθρώπους
καὶ πεπιστευμένον αὑτὸν ὡς οὐ παντάπασιν ἀνόσιον ὄντα,
προσκαλεσάμενος τὸν Πολύευκτον ἀποφέρει γραφὴν κατ’
αὐτοῦ κακώσεως πρὸς τὸν ἄρχοντα καὶ δίδωσι τὴν λῆξιν
Μνησαρχίδῃ τῷ παρέδρῳ· λαβὼν δὲ διακοσίας δραχμὰς παρὰ

20 τοῦ Πολυεύκτου, καὶ τὰ δεινὰ ταῦτ’ ἀποδόμενος μικροῦ λήμ-
ματος ἑφ’ οἷς τῷ πατρὶ ἐτιμήσατο δέκα ταλάντων, ἀπηλλάγη
καὶ τὴν γραφὴν ἀνείλετο προδοὺς τὸν ὀρφανόν. καί μοι κάλει
τούτων τοὺς μάρτυρας.

ΜΑΡΤΎΡΕΣ.

25 Εἰ τοίνυν εὔπορος ἦν ὁ πατήρ, ὦ ἄνδρες δικασταί, καὶ 33
δυνατὸς πορίσαι χιλίας δραχμάς, ὅλως ἂν ἀπηλλάγη τῆς
γραφῆς τῆς τῶν παρανόμων· τοσοῦτον γὰρ αὐτὸν ᾔτει οὑτοσί.
καί μοι κάλει Φιλιππίδην τὸν Παιανιέα, πρὸς ὃν ἔλεγε ταῦτα
Θεοκρίνης οὑτοσί, καὶ τοὺς ἄλλους οἳ συνίσασιν τούτῳ ταῦτα

30 λέγοντι.

1 ὁ πατὴρ Χαριδήμῳ Α υἱῷ] υἴεῖΑ : secl. Blass 4 υἱὸν αὐτὸνΑ
5 τῶν εἰσπ. τοῦτο Α Ι2 τοῦ Π. Α 13 βοηθήσοντι Α 14 τοιαῦτα
codd. ε ταῦτα Blass 18 τὴν A: πρὸς τὴν S vulg„ πρὸς ex antece-
dentibus puto 19 διακοσίας Α : τὰς τριακοσίας S F Q D : τινας τρ-
Thalheim 27 ᾔτει οὗτος αὐτόν Α 28 τὸν om. A Πεανιέα S
28—29 Θεοκρίνης οὑτοσὶ ταῦτα Α 29 ταῦτα τούτῳ Α

